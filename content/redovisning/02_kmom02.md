---
---
Redovisning kmom02
--------------------

**Less och Less moduler**
I stora projekt med lång och komplicerad CSS-kod kan användningen av en preprocessor
underlätta och snabba upp arbetet, eftersom man har möjlighet att använda sig av variabler,
mixins, funktioner, vilket gör att man inte behöver skriva så mycket kod och då
får bättre överblick och över koden. Att jobba med LESS-moduler ger än mer struktur
åt koden och kan, när man har kommit lite längre fram i kursen (och har hunnit öva och sätta sig in i det nya verktyget), ge ännu mer överblick över koden.  

**Tidigare kunskaper om Makefiler och make + att kompilera LESS till CSS**
Jag har inte arbetat med make och Makefiler tidigare, inte heller med något annat
byggverktyg. Det är ett mycket praktiskt redskap, och dess användning för uppdatering
av Less-filerna har dessutom den positiva bieffekten att man nu får ordentligt med erfarenhet av hur man ändrar layouten via inspektera element :-).

**Om mitt tema / designen av min webbsida**
Det skulle bli en ljus och enkel design, tänkte jag och försökte få till det med
hjälp av färgval och struktur. Att välja färg är en lång process som trots all
investerad tid inte nödvändigtvis resulterar i den layouten man ville ha. Jag är
inte heller säker om effekten av konturlösheten på webbsidan blev något jag vill
behålla.  
Men tidsramen är redan överskriden, så det får bli ett nytt försök i nästa kmom.

**TIL för detta kmom**
Det var mycket nytt att lära sig även i det här kmom, och igen tackar jag för varje
minut inspelad video. Less, make och strukturen i Redovisa börjar klarna nu.  
Var man placerar CSS-koden är viktig för resultaten - detta visade sig tydligt nu,
såsom att det är något som jag behöver läsa mer om.
